---
title: Fridtjof Nansen (1861-1930)
description: Konservator og forsker
keywords: 
  - museum
  - samlinger
  - zoolog
  - konservator
  - forsker
  - bergens museum
  - zoologi
  - mikroanatomi
  - histologi
  - Zeiss-mikroskop
  - moderne metodikk
  - ekspedisjoner
  - samarbeid
  - oseanografi
---

<ContentGrid>

# Fridtjof Nansen (1861-1930)

Fridtjof Nansen (1861-1930) ble ansatt som 2. konservator i zoologi ved Bergens Museum i 1882. Nansens faglige utvikling  var del av en internasjonal vending innenfor zoologien, nemlig en dreining bort fra den tradisjonelle, beskrivende og systematiske zoologien og over til vektleggingen av mikroanatomisk og histologisk forskning ved hjelp av moderne mikroskopteknologi. Ved hjelp av sitt nye Zeiss-mikroskop og moderne metodikk ble Nansen en pioner innen forskning på mikroanatomi og på lavere dyrs nervesystem, en forskning som endte med en banebrytende doktoravhandling i 1888. På det tidspunktet var Nansen i gang med sine ekspedisjoner, og forsvant ut av både Bergens Museum og forskningen. Senere etablerte han et nært samarbeid med oseanografen Bjørn Helland-Hansen, og de publiserte flere avhandlinger og ble pionerer innenfor fysisk oseanografi.  

</ContentGrid>