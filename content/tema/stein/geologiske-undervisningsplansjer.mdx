---
title: Geologiske undervisningsplansjer
description: 
keywords: 
  - geologi
  - natur
  - feltarbeid
  - undervisningsplansje
  - plansjeverk
---

<ContentGrid>
![Undervisningsplansje av granitt](/images/stein/ubb-ms-2267-v-c-008.jpg)
*«Intrusion av granit i gneis». Geologisk undervisningsplansje fra Bergens Museum. Ukjent år. Universitetsbiblioteket i Bergen.*


# Geologiske undervisningsplansjer

På Mineralogisk-geologisk avdeling på Bergens Museum var store undervisningsplansjer et av de viktigste hjelpemidlene til bruk i undervisning og til formidling i utstillinger. Flesteparten av de 750 fargerike plansjene som er bevart ved Universitetsbiblioteket ble håndtegnet ved museet, i stor grad av kvinnelige illustratører som bl.a. Ellen Irgens.  

Plansjene omfatter hele det faglige spekteret innen geologi, inndelt i 12 ulike klasser. Mange av dem er svært store, opptil et par meter lange, og alle bærer merker etter å ha vært opphengt i undervisningsrom eller i utstillinger.  

Ved første blikk kan flere av motivene på plansjene også tolkes som abstrakte fargerike kunstverk. Og et lite utvalg av plansjene ble da også brukt i kunstutstillingen «(w)ord. Ebbe + Flow. Travelling exhibition» i 2021, et samarbeidsprosjekt mellom norske og skotske kunstnere.

![Håndtegnet undervisningsplansje av geologisk profil](/images/stein/ubb-ms-2267-v-c-05.jpg)
*«Profil Sundalskjøn-Hallingskarven». Geologisk undervisningsplansje fra Bergens Museum. Ukjent år. Universitetsbiblioteket i Bergen.*

![Håndtegnet undervisningsplansje av geologisk profil](/images/stein/ubb-ms-2267-vi-f-034.jpg)
*«Tversnit af den norske kontinentalplatform». Geologisk undervisningsplansje fra Bergens Museum. Ukjent år. Universitetsbiblioteket i Bergen.*

</ContentGrid>