---
title: Topografisk arkiv
description: 
keywords: 
  - markdown
  - page
  - starter
  - markdown page
---
 
<ContentGrid>
 
# Topografisk arkiv
 
Det topografiske arkivet er vår aller viktigste kilde til kunnskap om arkeologiske funn og automatisk fredete kulturminner på Vestlandet.

Arkivet inneholder skriftlig dokumentasjonsmateriale fra arkeologiske registreringer og utgravninger i Hordaland, Sogn og Fjordane og Sunnmøre, som rapporter, felttegninger, feltdagbøker og saksdokumenter. I tillegg inneholder arkivet korrespondanse med finnere og grunneiere. Deler av arkivet går tilbake til midten av 1800-tallet, og arkivet blir fortløpende oppdatert med dokumenter fra nye registreringer, utgravninger og andre arkeologiske aktiviteter. Dokumentene i arkivet blir ordnet topografisk etter distrikt, fylke, kommune og matrikkelgård, hvor den enkelte matrikkelgård har sin egen arkivmappe.

Som et ledd i museets sikring av samlingene er store deler av det topografiske arkivet skannet og registrert i arkivdatabasen, men denne er så langt ikke tilgjengelig via søk på internett. Har du spørsmål knyttet til funn og fornminner er det bare å ta kontakt.
 
</ContentGrid>